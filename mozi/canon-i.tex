\article{經上}

\begin{pinyinscope}
故，所得而後成也。屬於：[邏輯]

故：小故，有之不必然，無之必不然。體也，若有端。大故，有之必然，1無之必不2然，若見之成見也。屬於：[邏輯] 
1. 然， : 舊脫。  孫詒讓《墨子閒詁》2. 之必不 : 舊脫。  孫詒讓《墨子閒詁》

體，分於兼也。屬於：[幾何學]

體：若二之一，尺之端也。屬於：[幾何學]

知，材也。屬於：[知識論]

知：材，知也者。所以知也而必知。若明。屬於：[知識論]

慮，求也。屬於：[知識論]

慮：慮也者，以其知有求也，而不必得之。若睨。屬於：[知識論]

知，接也。屬於：[知識論]

知：知也者，以其知過物而能貌之。若見。屬於：[知識論]

𢜔，明也。屬於：[知識論]

𢜔1：𢜔2也者，以其知論物而其知之也著。若明。屬於：[知識論] 
1. 𢜔 : 原作「恕」。自孫詒讓《墨子閒詁》改。2. 𢜔 : 原作「恕」。自孫詒讓《墨子閒詁》改。

仁，體愛也。屬於：[倫理]

仁：愛己者，非為用己也。不若愛馬。著若明。1屬於：[倫理] 
1. 著若明。 : 刪除。 衍文。 孫詒讓《墨子閒詁》

義，利也。屬於：[倫理]

義：志以天下為芬，而能能利之，不必用。屬於：[倫理]

禮，敬也。屬於：[倫理]

禮：貴者公，賤者名，而俱有敬僈。焉等，異論也。屬於：[倫理]

行，為也。

行：所為不差1名，行也；所為差2名，巧也。若為盜。1. 差 : 原作「善」。2. 差 : 原作「善」。

實，榮也。

實：其志氣之見也，使人知1己。不若金聲玉服。1. 知 : 原作「如」。

忠，以為利而強君1也。屬於：[倫理]

忠：不利，弱子亥足將入止容。屬於：[倫理] 
1. 君 : 原作「低」。自孫詒讓《墨子閒詁》改。

孝，利親也。屬於：[倫理]

孝：以親為芬，而能能利親。不必得。屬於：[倫理]

信，言合於意也。

信：不以其言之當也，使人視城得金。

佴，自作也。

佴：與人遇，人衆，𢝺。

𧨜，作嗛也。

𧨜：為是為是之台彼也，弗為也。

廉，作非也。

廉：己惟為之，知其也𦖷也。

令，不為所作也。

所令非身弗行。

任，士損己而益所為也。

任：為身之所惡，以成人之所急。

勇，志之所以敢也。

勇：以其敢於是也，命之；不以其不敢於彼也，害之。

力，刑之所以奮也。

力：重之謂，下與重，奮1也。1. 奮 : 原作「舊」。

生，刑與知處也。

生：楹之生。商不可必也。

臥，知無知也。

臥：

夢，臥而以為然也。

夢：

平，知無欲惡也。

平：惔然。

利，所得而喜也。

利：得是而喜，則是利也。其害也，非是也。

害，所得而惡也。

害：得是而惡，則是害也。其利也，非是也。

治，求得也。

治：吾事治矣，人有治南北。

譽，明美也。

譽之必其行也。其言之忻，使人督之。

誹，明惡也。

誹：必其行也，其言之忻。

舉，擬實也。

舉1：告以之2名，舉彼實故也3。1. 舉 : 原作「譽」。2. 之 : 原作「文」。3. 故也 : 原作「也故」。

言，出舉也。

言也者，諸口能之，出民者也。民若畫俿也。言也謂，言猶名1致也。1. 名 : 原作「石」。

且且1，言然也。

且：自前曰且，自後曰已。方然亦且。若石者也。21. 且 : 刪除。 衍文。 2. 若石者也。 : 刪除。 衍文。

君，臣萌通約也。

君：以若名者也。

功，利民也。

功：不待時，若衣裘。功不待時，若衣裘。11. 功不待時，若衣裘。 : 刪除。 衍文。

賞，上報下之功也。

賞：上報下之功也。11. 上報下之功也。 : 從第37條移到此處。

罪，犯禁也。

罪：不在禁，惟害無罪，殆姑。上報下之功也。11. 上報下之功也。 : 移到第36條。

罰，上報下之罪也。

罰：上報下之罪也。

同，異而俱於之一也。

侗：二人而俱見是楹也，若事君。

久，彌異時也。

今久：古今且莫。

宇，彌異所也。

宇：東西家南北。

窮，或有前不容尺也。

窮：或不容尺，有窮；莫不容尺，無窮也。

盡，莫不然也。屬於：[邏輯]

盡：俱1止動。屬於：[邏輯] 
1. 俱 : 原作「但」。

始，當時也。

始：時或有久，或無久，始當無久。

化，徵易也。

化：若鼃為鶉。

損，偏去也。

損：偏也者兼之體1也。其體或去存，謂其存者損。1. 體 : 原作「禮」。

大益。



環1，俱柢2。

環3：俱柢4也。1. 環 : 原作「儇」。自孫詒讓《墨子閒詁》改。2. 俱柢 : 原作「稹秖」。自孫詒讓《墨子閒詁》改。3. 環 : 原作「儇」。自孫詒讓《墨子閒詁》改。4. 俱柢 : 原作「昫民」。自孫詒讓《墨子閒詁》改。

庫，易也。

庫：區穴若斯貌常。

動，或徒1也。

動：偏祭從者，戶樞免瑟。

讀此書旁行。1. 徒 : 原作「從」。自孫詒讓《墨子閒詁》改。

止，以久也。

止：無久之不止，當牛非馬，若矢1過楹。有久之不止，當馬非馬，若人過梁。1. 矢 : 原作「夫」。

必，不已也。

必：謂臺執者也。若弟兄一然者一不然者，必「不必」也，是非必也。

平，同高也。屬於：[幾何學]



同長，以正1相盡也。

同：楗2與狂之同長也。1. 正 : 原作「缶」。2. 楗 : 原作「捷」。

中，同長也。屬於：[幾何學]

心中：自是往相若也。屬於：[幾何學]

厚，有所大也。屬於：[幾何學]

厚：惟無所大。屬於：[幾何學]

日中，正1南也。

1. 正 : 原作「缶」。

直，參也。



圜，一中同長也。屬於：[幾何學]

圜：規寫攴也。屬於：[幾何學]

方，柱隅四讙也。

方：矩見攴也。屬於：[幾何學]

倍，為二也。屬於：[幾何學]

倍：二尺與尺但去一。屬於：[幾何學]

端，體之無厚1而最前者也。屬於：[幾何學]

端：是無間2也。屬於：[幾何學] 
1. 厚 : 原作「序」。2. 間 : 原作「同」。

有間，中也。屬於：[幾何學]

有間1：謂夾之者也。屬於：[幾何學] 
1. 間 : 原作「聞」。

間，不及旁也。屬於：[幾何學]

間1：謂夾者也。尺前於區穴而後於端，不夾於端與區內。及及非齊之，及也。屬於：[幾何學] 
1. 間 : 原作「聞」。

纑，間虛也。

纑：間1虛也者，兩木之間，謂其無木者也。1. 間 : 舊脫。

盈，莫不有也。

盈：無盈無厚。

堅白，不相外也。

於石1無所往而不得，得二，堅。異處不相盈，相非，是相外也。1. 石 : 原作「尺」。

攖，相得也。

攖：尺與尺俱不盡，端與端俱盡。尺與或盡或不盡。堅白之攖相盡，體攖不相盡。端。

仳1，有以相攖，有不相攖也。

仳：兩有端而后可。1. 仳 : 原作「似」。

次，無間而不攖攖也。

次：無厚而后可。

法，所若而然也。

法：意、規、員三也，俱可以為法。

佴，所然也。

佴：然也者，民若法也。

說，所以明也。屬於：[邏輯]



彼1，不可兩不可也。

彼：凡牛、樞非牛，兩也。無以非也。1. 彼 : 原作「攸」。

辯，爭彼也。辯勝，當也。屬於：[邏輯]

辯：或謂之牛，或謂之非牛，是爭彼也。是不俱當。不俱當，必或不當，不若當犬。屬於：[邏輯]

為，窮知而𠐴於欲也。

為：欲𩁥其指，智不知其害，是智之罪也。若智之慎文也無遺，於其害也，而猶欲𩁥之，則離之是猶食脯也。騷之利害，未知也，欲而騷，是不以所疑止所欲也。廧外之利害，未可知也，趨之而得力，則弗趨也，是以所疑止所欲也。觀「為，窮知而𠐴於欲」之理，𩁥脯而非𢜔也，𩁥指而非愚也，所為與不所與為相疑也，非謀也。

已，成、亡。

已：為衣，成也；治病，亡也。

使，謂、故。屬於：[邏輯]

使：令，謂「謂」也，不必成。濕，「故」也，必待所為之成也。屬於：[邏輯]

名，達、類、私。屬於：[邏輯]

名：物，達也。有實必待之名1也。命之馬，類也。若實也者，必以是名也。命之臧，私也。是名也止於是實也。聲出口，俱有名，若姓字2灑。屬於：[邏輯] 
1. 之名 : 原作「文多」。2. 字 : 原作「宇」。自孫詒讓《墨子閒詁》改。

謂，移、舉、加。

謂：狗、犬，命也。狗犬，舉也。叱狗，加也。

知，聞、說、親，名、實、合、為。屬於：[知識論]

知：傳受之，聞也；方不㢓，說也；身觀焉，親也。所以謂，名也；所謂，實也。名實耦，合也。志行，為也。屬於：[知識論]

聞，傳、親。屬於：[知識論]

聞：或告之，傳也；身觀焉，親也。屬於：[知識論]

見，體、盡。

見：時者，體也；二者，盡也。

合，正1、宜、必。

合2：兵立反中、志工，正也；臧之為，宜也：非彼必不有，必也。聖者用而勿必，必也者可勿疑。1. 正 : 原作「缶」。2. 合 : 原作「古」。

欲正1權利，且惡正2權害。

仗者，兩而勿偏。1. 正 : 原作「缶」。2. 正 : 原作「缶」。

為，存、亡、易、蕩、治、化。

為：早臺，存也。病，亡也。買鬻，易也。霄盡，蕩也。順長，治也。鼃買，化也。

同，重、體、合、類。屬於：[邏輯]

同：二名一實，重同也。不外於兼，體同也。俱處於室，合同也。有以同，類同也。屬於：[邏輯]

異，二、不1體、不合、不類。屬於：[邏輯]

異：二必異，二也。不連屬，不體也。不同所，不合也。不有同，不類也。屬於：[邏輯] 
1. 不 : 舊脫。  孫詒讓《墨子閒詁》

同異交得放有無。

同異交得：於福家良恕，有無也。比度，多少也。免軔還園，去就也。鳥折用桐，堅柔也。劍尤甲1，死生也。處室子子2母，長少也。兩絕勝，白黑也。中央旁也。論、行行行3、學、實，是非也。雞4宿，成未也。兄弟，俱適也。身處志往，存亡也。霍，為姓故也。賈宜，貴賤也。1. 甲 : 原作「早」。2. 子 : 刪除。 衍文。 3. 行行 : 刪除。  4. 雞 : 原作「難」。

聞，耳之聰也。屬於：[知識論]



循所聞而得其意，心之察也。



言，口之利也。



執所言而意得見，心之辯也。



諾，不一、利用。

諾：超、誠1、負2、正3也。相從、相去、先知、是、可，五色。長短、前後、輕重援正五諾，皆人於知有說；過五諾，若員，無直無說；用五諾，若自然矣。4。1. 誠 : 原作「城」。2. 負 : 原作「員」。3. 正 : 原作「止」。4. 正五諾，皆人於知有說；過五諾，若員，無直無說；用五諾，若自然矣。 : 從第100條移到此處。

服，執誽。音利。1

執服難。成言務成之，九則求執之。1. 音利。 : 刪除。 畢沅注：「『音利』二字舊注，未詳其義」。

巧轉則求其故。屬於：[邏輯]



法同，則觀其同。屬於：[邏輯]

法：法取同，觀巧傳。屬於：[邏輯]

法異，則觀其宜。屬於：[邏輯]

法：取此擇彼，問故觀宜。以人之有黑者有不黑者也，止黑人，與以有愛於人有不愛於人，心愛人，是孰宜？屬於：[邏輯]

止，因以別道。屬於：[邏輯]

止1：彼舉然者，以為此其然也，則舉不然者而問之。屬於：[邏輯] 
1. 止 : 原作「心」。

正1，無非。

若聖人有非而不非。正五諾，皆人於知有說；過五諾，若員，無直無說；用五諾，若自然矣。21. 正 : 原作「缶」。2. 正五諾，皆人於知有說；過五諾，若員，無直無說；用五諾，若自然矣。 : 移到第94條。


\end{pinyinscope}