\article{經下}

\begin{pinyinscope}
止，類以行之1。說在同。屬於：[邏輯]

止：彼以此其然也，說是其然也；我以此其不然也，疑是其然也。屬於：[邏輯] 
1. 之 : 原作「人」。

推類之難，說在之大小。屬於：[邏輯]

謂四足獸，與牛馬1與，物盡異2，大小也。此然是必然，則俱。屬於：[邏輯] 
1. 牛馬 : 原作「生鳥」。2. 異 : 原作「與」。

物盡同名：二與鬥，愛，食與招，白與視，麗與，夫與履。

馬1麋同名俱鬥、不俱二，二與鬥也。包肝肺，子愛也。橘、茅，食與抬也。白馬多白，視馬不多視，白與視也。為麗不必麗，不必麗與暴也，為非以人，是不為非。若為夫勇，不為夫。為屨以買衣為屨，夫與屨也。1. 馬 : 原作「為」。

一偏棄之，謂而固是也，說在因。

二與一亡，不與一在，偏去未。有之1實也，而後謂之；無之2實也，則無謂也。不若敷與美，謂是則是固美也，謂也則是非美。無謂則報也。1. 之 : 原作「文」。2. 之 : 原作「文」。

不可偏去而二，說在見與俱、一與二、廣與修1。

見不見離，一二不相盈，廣修堅白。1. 修 : 原作「循」。自孫詒讓《墨子閒詁》改。

不能而不害。說在害。

舉不重不與箴，非力之任也；為握者之觭倍，非智之任也。若耳目。

異類不吡，說在量。屬於：[邏輯]

異：木與夜孰長？智與粟孰多？爵、親、行、賈四者孰貴？麋與霍孰高？麋與霍孰霍？𧈳與瑟孰瑟？屬於：[邏輯]

偏去莫加少，說在故。

偏：俱一無變。屬於：[邏輯]

假必誖，說在不然。屬於：[邏輯]

假：假必非也而後假。狗，假霍也，猶氏霍也。屬於：[邏輯]

物之所以然，與所以知之，與所以使人知之，不必同。說在病。屬於：[知識論]

物：或傷之，然也；見之，智也。告1之，使智也。屬於：[知識論] 
1. 告 : 原作「吉」。

疑，說在逢、循、遇、過。

疑：逢為務則士，為牛廬者夏寒，逢也。舉之則輕，廢之則重，非有力也。沛從削，非巧也，若石羽，循也。鬥者之敝也，以飲酒，若以日中，是不可智也，愚也。智與？以已為然也與？愚也。

合，與一，或復否，說在拒。



歐物一體也，說在俱一、惟是。

俱：俱一，若牛馬四足；惟是，當牛馬。數牛數馬則牛馬二；數牛馬則牛馬一。若數指，指五而五一。

宇：或徙，說在長宇久。

長宇：徙而有處，宇。宇南北，在且有在莫，宇徙久。

不堅白，說在無久與宇。1

1. 無久與宇。 : 從第116條移到此處。  高亨《墨經校詮》

無久與宇。1堅白，說在因。

無堅得白，必相盈也。1. 無久與宇。 : 移到第115條。  高亨《墨經校詮》

在諸其所然未者然，說在於是推之。

在：堯善治，自今在諸古也。自古在之今，則堯不能治也。

景不徙，說在改為。

景：光至景亡，若在盡可1息。1. 可 : 原作「古」。

景二，說在重。

景：二光夾一光，一光者景也。

景到，在午有端與景長，說在端。

景：光之人煦若射。下者之人也高，高者之人也下。足敝下光，故成景於上。首敝上光，故成景於下。在遠近有端，與於光，故景㢓內也。

景迎日，說在慱。

景日之光反燭人，則景在日與人之間。

景之小大，說在地正1遠近。

景：木柂，景短大。木正，景長小。火2小於木，則景大於木。非獨小也，遠近。1. 正 : 原作「缶」。2. 火 : 原作「大」。

臨鑒而立，景到。多而若少，說在寡區。

臨：正鑒景寡。貌能、白黑、遠近、柂正、異於光。鑒景當俱，就，去亦1當俱，俱用北。鑒者之臭於鑒，無所不鑒。景之臭無數而必過，正故同處，其體俱然，鑒分。1. 亦 : 原作「尒」。自孫詒讓《墨子閒詁》改。

鑒位，景一小而易，一大而正1，說在中之外內。

鑒：中之內，鑒者近中，則所鑒大，景亦大；遠中，則所鑒小，景亦小，而必正。起於中緣正而長其直也。中之外，鑒者近中，則所鑒大，景亦大；遠中，則所鑒小，景亦小，而必易。合於而長其直也。1. 正 : 原作「缶」。

鑑團，景一天，而必正1，說在得。

鑒：鑒者近則所鑒大，景亦大；亣2遠，所鑒小，景亦小，而必正。景過正故招。1. 正 : 原作「缶」。2. 亣 : 原作「亦」。

負1而不撓，說在勝。

負：衡木加2重焉而不撓，極勝重也。右校交繩，無加焉而撓，極不勝重也。衡加重於其一旁必捶，權重相若也。相衡則本短標長，兩加焉重相若，則標必下，標得權也。1. 負 : 原作「貞」。自孫詒讓《墨子閒詁》改。2. 加 : 原作「如」。孫詒讓《墨子閒詁》

契與枝板，說在薄。

挈：有力也，引無力也。不正所挈之止於施也，繩制挈之也，若以錐刺之。挈，長重者下，短輕者上，上者愈得，下下者愈亡。繩直權重相若，則正矣。收，上者愈喪，下者愈得，上者權中盡，則遂。

挈：兩輪高，兩輪為輲，車梯也。重其前，弦其前，載弦其前，載弦其軲，而縣重於其前。是梯挈且挈則行。凡重，上弗挈，下弗收，旁弗劫，則下直杝，或害之也流。梯者不得流直也。今也廢尺於平地，重不下，無旁也。若夫繩之引軲也，是猶自舟中引橫也。

倚者不可正，說在剃。

倚：倍、拒、堅、䠳，倚焉則不正。

推之必往，說在廢材。

誰：𥩵石、壘石耳。夾𡨦者法也。方石去地尺，關石於其下，縣絲於其上，使適至方石。不下，柱也。膠絲去石，挈也；絲絕，引也。木變而名易，收也。

買無貴，說在仮其賈。

買：刀、糴相為賈。刀輕則糴不貴，刀重則糴不易。王刀無變，糴有變。歲變糴，則歲變刀。若鬻子。

賈宜則讐，說在盡。

賈：盡也者，盡去其以不讎也。其所以不讎去，則讎正1。賈也宜不宜正2欲不欲，若敗邦鬻室嫁子。1. 正 : 原作「缶」。2. 正 : 原作「缶」。

無說而懼，說在弗心。

無：子在軍，不必其死生；聞戰，亦不必其生。前也不懼，今也懼。

或，過名也，說在實。

或：知是之非此也，有知是之不在此也，然而謂此南北，過而以已為然。始也謂此南方，故今也謂此南方。

知知之否之足用也誖，說在無以也。

智：論之非智無以也。

謂辯無勝，必不當。說在辯。屬於：[邏輯]

謂：「所謂非同也，則異也。同則或謂之狗，其或謂之犬也；異則或謂之牛，牛或謂之馬也。俱無勝。」是不辯也。辯也者，或謂之是，或謂之非，當者勝也。屬於：[邏輯]

無不讓也，不可。說在始。

無：讓者酒，未讓始也。不可讓也。

於一，有知焉，有不知焉，說在存。

於石一也，堅白二也，而在石。故有智焉，有不智焉，可。

有指於二，而不可逃，說在以二絫。

有指：子智是，有智是吾所先舉，重則。子智是，而不智吾所先舉也，是一。謂「有智焉，有不智焉」也。若智之，則當指之智告我，則我智之，兼指之以二也。衡指之，參直之也。若曰，「必獨指吾所舉，毋舉吾所不舉」，則者固不能獨指。所欲相不傳，意若未校。且其所智是也，所不智是也，則是智是之不智也，惡得為一？謂而「有智焉，有不智焉」。

所知而弗能指，說在春也、逃臣、狗犬、貴者。

所：春也，其執固不可指也。逃臣，不智其處。狗犬，不智其名也。遺者，巧弗能兩也。

知狗而自謂不知犬，過也，說在重。屬於：[邏輯]

智：智狗，重智犬，則過；不重，則不過。屬於：[邏輯]

通意後對，說在不知其誰謂也。

通：問者曰，「子智𩥡乎？」應之曰，「𩥡何謂也？」彼曰，「𩥡施。」則智之。若不問𩥡何謂，徑應以弗智，則過。且應必應問之時。若應長，應有深淺大常中在兵人長。

所存與者，於存與孰存，駟異說。

所：室堂，所存也。其子，存者也。據在者而問室堂，惡可存也？主室堂而問存者，孰存也？是一主存者以問所存，一主所存以問存者。

五行毋常勝，說在宜。

五：合水土火火。離。然火鑠金，火多也。金靡炭，金多也。合之府水，木離木若識麋輿魚之數，惟所利。

無欲惡之為益損也，說在宜。

無：欲惡傷生損壽，說以少連。是誰愛也，嘗多粟。或者欲不有能傷也，若酒之於人也。且𢜔人利人，愛也。則唯𢜔弗治也。

損而不害，說在餘。

損：飽者去餘，適足不害。能害飽，若傷麋之無脾也。且有損而后益智者，若虐病之之於虐也。

知而不以五路，說在久。屬於：[知識論]

智：以目見。而目以火見，而火不見。惟以五路智，久不當，以目見若以火見。屬於：[知識論]

必熱，說在頓。

火：謂火熱也，非以火之熱我有，若視日。

知其所以、不知，說在以名、取。

智：雜所智與所不智而問之，則必曰：「是所智也，是所不智也。」取、去俱能之，是兩智之也。

無不必待有，說在所謂。

無：若無焉，則有之而后無；無天陷，則無之而無。

擢慮不疑，說在有無。

擢：疑，無謂也。臧，也今死，而春也得文，文死也可。且猶是也。

且然不可正，而不害用工，說在宜。

且：且必然，且已、必已。且用工而後已者，必用工後已。

均之絕不，說在所均。

均：髮均，縣輕；而髮絕，不均也。均，其絕也莫絕。

堯之義也，生於今而處於古。而異時。說在所義二。

堯：霍，或以名視人，或以實視人。舉友富商也，是以名視人也。指是臛也，是以實視人也。堯之義也，是聲也於今，所義之實處於古。若殆於城門與於臧也。

狗，犬也，而殺狗非殺犬也，可。說在重。屬於：[邏輯]

狗：狗，犬也。謂之殺犬，可。若兩脾。屬於：[邏輯]

使：殷、美，說在使。

使：令使也。我使我，我不使，亦使我。殿戈亦使殿，不美，亦使殿。

荊之大，其沈淺也，說在具。

荊：沈，荊之見也。則沈淺非荊淺也，若易五之一。

以檻為摶，於以為，無知也。說在意。

以：楹之摶也，見之，其於意也不易，先智，意相也。若楹輕於秋，其於意也洋然。

意未可知，說在可用，過仵。

段、椎、錐俱事於履，可用也。成繪屢過椎，與成椎過繪屢，同，過仵也。

一少於二而多於五，說在建住。

一：五有一焉，一有五焉。十，二焉。

非半，弗𣃈，則不動。說在端。

非：𣃈半，進前取也，前則中無為半，猶端也。前後取則「端中」也。𣃈必半，「無」與「非半」，不可斫也。

可無也，有之而不可去。說在嘗然。

可無也：已給則當給，不可無也。久有窮無窮。

正1而不可擔，說在摶。

正：九，無所處而不中縣，摶也。1. 正 : 原作「缶」。

宇進無近，說在敷。

傴宇不可偏舉，字也。進行者先敷近，後敷遠。

行循以久，說在先後。

行：者行者必先近而後遠。遠修近修也，先後久也。民行修必以久也。

一法者之相與也盡，若方之相召也。說在方。

一：方貌盡。俱有法而異，或木或石，不害其方之相合也，盡貌，猶方也。物俱然。

狂舉不可以知異，說在有不可。屬於：[邏輯]

牛狂與馬惟異，以牛有齒、馬有尾，說牛之非馬也，不可。是俱有，不偏有、偏無有。曰之與馬不類，用牛角、馬無角，是類不同也。若舉牛有角、馬無角，以是為類之不同也，是狂舉也，猶牛有齒，馬有尾。屬於：[邏輯]

牛馬之非牛，與可之同，說在兼。屬於：[邏輯]

「或不非牛而『非牛也』可，則或非牛或牛而『牛也』可。故曰：『牛馬非牛也』未可，『牛馬牛也』未可。」則或可或不可，而曰「牛馬牛也，未可」亦不可。且牛不二，馬不二，而牛馬二。則牛不非牛，馬不非馬，而牛馬非牛非馬，無難。屬於：[邏輯]

循此循此與彼此同。說在異。屬於：[邏輯]

彼：正名者彼此彼此可。彼彼止於彼，此此止於此，彼此不可。彼且此也，彼此亦可。彼此止於彼此，若是而彼此也，則彼亦且此此也。屬於：[邏輯]

唱和同患，說在功。

唱無過，無所周，若粺。和無過，使也，不得已。唱而不和，是不學也。智少而不學，必寡。和而不唱，是不教也。智而不教，功適息。使人奪人衣，罪或輕或重；使人予人酒，或厚或薄。

聞所不知若所知，則兩知之，說在告。屬於：[知識論]

聞：在外者所不知也。或曰，「在室者之色若是其色」，是所不智若所智也。猶白若黑也，誰勝？是若其色也，若白者必白。今也智其色之若白也，故智其白也。夫名以所明正所不智，不以所不智疑所明。若以尺度所不智長。外，親智也；室中，說智也。屬於：[知識論]

以言為盡誖，誖。說在其言。屬於：[邏輯]

以：誖，不可也。出入之言可，是不誖，則是有可也。之人之言不可，以當必不審。屬於：[邏輯]

惟吾謂非名也，則不可。說在仮。

惟：謂是霍，可。而猶之非夫霍也，謂彼是是也，不可。謂者毋惟乎其謂。彼猶惟乎其謂，則吾謂不行。彼若不惟其謂，則不行也。

無窮不害兼，說在盈否。

無：「南者有窮則可盡，無窮則不可盡。有窮無窮未可智，則可盡不可盡不可盡未可智。人之盈之否未可智，而必人之可盡不可盡亦未可智，而必人之可盡愛也，誖。」人若不盈先窮，則人有窮也，盡有窮無難。盈無窮，則無窮盡也，盡有窮無難。

不知其數而知其盡也，說在明者。

不：「二智其數，惡智愛民之盡文也？或者遺乎？」其問也盡問人，則盡愛其所問。若不智其數而智愛之盡文也，無難。

不知其所處，不害愛之。說在喪子者。



仁義之為內外也，內，說在仵顏。屬於：[倫理]

仁：仁，愛也；義，利也。愛利，此也，所愛所利，彼也。愛利不相為內外，所愛利亦不相為內外。其為仁，內也，義，外也，舉愛與所利也，是狂舉也。若左目出，右目入。屬於：[倫理]

學之益也，說在誹者。

學：也以為不知學之無益也，故告之也。是使智學之無益也，是教也。以學為無益也教，誖。

誹之可否，不以眾寡。說在可非。屬於：[邏輯]

論誹誹之可不可以理，之可誹，雖多誹，其誹是也。其理不可誹，雖少誹，非也。今也謂多誹者不可，是猶以長論短。屬於：[邏輯]

非誹者諄，說在弗非。屬於：[邏輯]

不：誹非，己之誹也。不非誹，非可非也，不可非也。是不非誹也。屬於：[邏輯]

物甚不甚，說在若是。

物：甚長、甚短，莫長於是，莫短於是。是之是也，非是也者，莫甚於是。

取下以求上也，說在澤。

取：高下以善不善為度，不若山澤。處下善於處上，下所請上也。

是是與是同，說在不州。屬於：[邏輯]

不是：是則是且是焉。今是不文於是而不於是，故是不之是。不文則是而不文焉。今是文於是而文與是，故文與是不文同說也。屬於：[邏輯]


\end{pinyinscope}